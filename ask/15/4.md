Skoro rozmiar strony to 4 KiB, to najmłodsze 12 bitów adresu wirtualnego to offset wewnątrz strony, a pozostałe bity to numer strony.
W sumie mamy 2^20 stron wirtualnych.

### a) jednopoziomowa tablica

Tablica jednopoziomowa ma stały rozmiar niezależny od używanej pamięci.
Jest to dokładnie liczba stron wirtualnych, czyli jej rozmiar to 2^20 * 4 B = 4 MiB.

### b) dwupoziomowa tablica

Tablica najwyższego poziomu ma stały rozmiar równy liczbie stron wirtualnych podzielonej przez liczbie stron w tablicy niższego poziomu.
W naszym przypadku jest to 2^20/2^10 = 1024, więc zajmuje ona 4 KiB.

Optymistycznie, wszystkie używane tablice drugiego poziomu są całkiem wypełnione.
Tablica drugiego poziomu zajmuje 4 KiB i odpowiada za 4 MiB pamięci.
Więc potrzebujemy ich 1 GiB / 4 MiB = 256.
Czyli mamy 257 tablic zajmujących 4 KiB, w sumie nieco ponad 1 MiB.

Pesymistycznie każda tablica drugiego poziomu może być niepusta, więc
zajmujemy tyle pamięci, co w a), ale z dodatkową tablicą pierwszego poziomu.
Czyli nieco ponad 4 MiB.


