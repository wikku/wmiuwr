**przełączanie przestrzeni adresowej** zachodzi podczas zmiany wykonywanego procesu przez system operacyjny.
Po takim przełączeniu wpisy w TLB zostają unieważnione, bo procesy mogą mieć zupełnie inaczej zmapowaną pamięć wirtualną.
Najprostszym rozwiązaniem jest wyczyszczenie TLB, czyli po zmianie procesu będziemy mieć początkowo
same chybienia w TLB.
Może być to mało wydajne, na przykład gdy na krótko przełączamy na proces, który skorzysta tylko z niewielu stron.
Zatem można każdy wpis TLB oznaczać procesem, do którego się on odnosi.
Wtedy zminimalizujemy liczbę zmian w TLB kosztem sprawdzania za każdym razem, czy wpis odpowiada obecnemu procesowi.
W opisanej wcześniej sytuacji jeśli wrócimy do poprzedniego procesu, to większość wpisów w TLB będzie nadal poprawna.

