Gdybyśmy używali najstarszych bitów do wyboru wiersza,
to duże zakresy bliskich adresów lądowałyby w tym samym wierszu.
Podczas wczytywania dużych tablic (co się zdarza bardzo często) dochodziłoby stale do zastąpień.

Używanie środkowych bitów do wyboru wiersza jest bardziej naturalne,
bo np. do adresowania bezpośredniego używamy ostatnich bitów adresu
(czyli działamy modulo pewna potęga dwójki).


Instrukcje i dane się istotnie różnią w sposobie użycia.
Instrukcji jest dużo mniej niż danych, instrukcje rzadko nadpisujemy.
Można więc cache danych i instrukcji zaoptymalizować specjalnie pod ich typowy przypadek użycia.

Czekanie na instrukcje jest bardziej bolesne niż czekanie na dane,
bo czekając na dane współczesne procesory mogą wykonywać poza kolejnością obliczenia,
które od tych danych nie zależą.
